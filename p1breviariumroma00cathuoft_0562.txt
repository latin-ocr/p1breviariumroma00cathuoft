lm· 12. Martii. S. Gregorii l’anpzc (lons. ct Doct.

cunctos admonere, studeat singu-
los, in quantum valet, instruere,
privatis locutionibus aedificare.
Debemus namque pensare conti-
nuo, quod sanctis Apostolis dici-
tur, et per Apostolos nobis: Vos
estis sal terrae. Si ergo sal sumus,
condire mentes fidelium debemus.
Vos igitur qui pastores estis, pen-
sate quia Dei animalia pascitis: de
quibus profecto animalibus Deo
per psalmistam dicitur: Animalia
tua habitabunt in ea. Et saepe
videmus quod petra salis brutis
animalibus anteponitur, ut ex ea-
dem salis petra lambere debeant,
et meliorari. Quasi ergo inter
bruta animalia petra salis, debet
esse sacerdos in populis. Curare
namque sacerdotem necesse est,
quae singulis dicat, unumquemque
qualiter admoneat: ut quisquis sa-
cerdoti jungitur, quasi ex salis tactu
aeternae vitae sapore condiatur.

Ra Amavit eum Dominus, et or-
navit eum: stolam gloriae induit
eum, * Et ad portas paradisi co-
ronavit eum. Y. Induit eum Do-
minus loricam fidei et ornavit
eum. Et.

Lectio viii.
al etenim terrae non sumus, si

corda audientium non condi-
mus: quod profecto condimentum

ille veraciter proximo impendit,
qui praedicationis verbum non
subtrahit. Sed tunc vere aliis
recta praedicamuS, si dicta rebus
et exemplis ostendimus. Nullum
puto, fratres carissimi, ab aliis
majus praejudicium, quam a sacer-
dotibus tolerat Deus: quando eOS,
quos ad aliorum correctionem po-
suit, dare de se exempla pravitatis
cernit: quando ipsi peccamus, qui
compescere peccata debuimus:
nulla animarum lucra quaerimus,
ad nostra quotidie studia vacamus,
terrena concupiscimus, humanam
gloriam intenta mente captamus.
Et quia eo ipso quo ceteris praelati
sumus, ad agenda quaelibet majo-
rem licentiam habemus, susceptae
benedictionis ministerium verti-
mus ad ambitionis argumentum:
Dei causam relinquimus, ad ter-
rena negotia vacamus: locum san-
ctitatis accipimus, et terrenis acti·
bus implicamur.

R·. In medio Ecclesiae aperuit os
ejus, * Et implevit eum Dominus
spiritu sapientiae et intellectus.

Y. J ucunditatem et exsultatio-
nem thesaurizavit super eum. Et
implevit eum. Gloria Patri. Et
implevit eum.

Lectio ix. de Homil. et commem.
Feriae in Laud.

 

